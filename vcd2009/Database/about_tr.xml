<data>
	
	<brief>
		<plain>
			<![CDATA[İletişimin geleneksel metotları, sürekli değişim ve dinamizm ile nitelendirilebilecek günümüz yaşam biçimleri için yetersiz kalmaktadır. Bu eksiklik doğrultusunda, temellerini yerleşik alanlar üzerine kurarken, iletişim teknolojilerindeki hızlı değişikliklere anında cevap verebilecek şekilde kendini yenileyen bir uzmanlık alanı ortaya çıkmıştır.<br><br>Teknoloji, toplum ve kültürün devingen taleplerine göre hep bir evrim içerisinde olan görsel iletişim tasarımı, metodolojik düşünme, yaratıcılık, teorik bilgi ve pratik becerileri bir arada kullanıp dijital teknolojileri geleneksel ortamlarla birleştirerek bilgi aktarımını sağlamayı amaçlar. Görsel çevremizi analitik ve yaratıcı biçimde işleyerek amaca göre yeniden şekillendirilir.<br><br>1997 yılında kurulan İstanbul Bilgi Üniversitesi Görsel İletişim Tasarımı Bölümü, en karmaşık görsel problemleri kavrayıp, bunlar üzerine sistematik biçimde eğilebilen, pratik becerilerini teorik bilgiyle harmanlayarak yaratıcı çözümler üretebilecek uzmanlığa sahip geleceğin tasarımcılarını yetiştirmeyi amaçlamaktadır. Bu zorlayıcı sürecin sonunda, öğrenciler, ilerleyen teknolojilerin günlük hayattaki uygulama alanlarını genişletmeyi öğrenirler. Bu misyonun hayata geçirilmesinde, öğrencilere profesyonel ve geniş kapsamlı bir görsel ortam eğitimi ile beraber gereken entelektüel bilgi birikimi de aktarılır. Görsel İletişim Tasarımı Programı'nda yer alan zorunlu dersler, çoklu ortam tasarımı, yayın tasarımı, siberkültür, canlandırma, tipografi ve video yapımı gibi alanları kapsamaktadır. Ders programı, uygulama ve üretime öncelik veren bir eğitim anlayışı çerçevesinde şekillendirilmekte ve bu sayede öğrencilerin tasarımda kendilerine has bir üslup geliştirmeleri de teşvik edilmektedir. Yüksek kalitedeki rekabetçi öğrenci işleri, yıl sonu sergileri ile yurtiçindeki çevrelere ulaşmanın yanı sıra Avusturya'da düzenlenen Dijital Sanat Festivali Ars Electronica dahilinde 2005 yılında gerçekleşen sergimiz gibi uluslararası festivale katılarak da dışarıya açılmaktadır.<br><br>Görsel İletişim Tasarımı Bölümü, standartlarını saptarken global bir tasarım anlayışını benimsemekte ve çeşitli uluslararası ortak çalışmalar, projeler, öğretim görevlisi ve öğrenci değişim programları yürütmektedir.]]>
		</plain>
	</brief>
	
	<admissions>
		<plain>
			<![CDATA[VCD (Visual Communication Design / Görsel İletişim Tasarımı) ve POV (Photography and Video / Fotoğraf ve Video) Bölümleri Özel Yetenek Sınavı ile öğrenci almaktadır.<br>VCD (Visual Communication Design / Görsel İletişim Tasarımı) Bölümü ile ortak olarak gerçekleşirilen Özel Yetenek Sınavı, her sene Ağustos ayında düzenlenmektedir. Sınav duyurularına Temmuz ayından itibaren, İstanbul Bilgi Üniversitesi’nin ve VCD ile POV Bölümleri’nin web sitelerinden ulaşılabilir.<br>Özel Yetenek Sınavı’nın VCD ve POV Bölümleri için ortak olarak düzenlenmesine karşın, adayların hangi bölüme başvurduklarını sınavdan önce belirlemeleri gerekmektedir. Adaylar VCD ve POV Bölümleri’nden herhangi birine başvurabilecekleri gibi, öncelikli olarak bir bölümü seçip ikinci tercihlerini diğer bölüm yönünde yapabilirler. Sınav jürisi, portfolyo ve sınav sonucu değerlendirmelerine göre öğrenci adayını -tercihini tek bölüm için yapmış olsa dahi- diğer bölüme davet edebilmektedir.
]]>
		</plain>
		<h2>
			<![CDATA[Sınav Aşamaları ve Burslu / Burssuz Başvurular]]>
		</h2>
		<plain>
			<![CDATA[VCD ve POV Bölümleri’ne başvurular, burslu ve burssuz olmak üzere iki şekilde yapılmaktadır.<br>Burssuz başvuru yapan öğrenci adayları üç aşamalı bir sınava alınırlar. Bu aşamalar, 100 soruluk test sınavı, uygulamalı yaratıcılık sınavı ve mülakattan oluşmaktadır. Burslu başvuru yapan VCD ve/veya POV öğrenci adayları ise mülakattan önce ayrıca bir uygulama sınavına girmek zorundadırlar.]]>
		</plain>
		<h3>
			<![CDATA[Test Sınavı]]>
		</h3>
		<plain>
			<![CDATA[100 soruluk test sınavı, Özel Yetenek Sınavı’nın ilk aşamasıdır. Sınavda müzik, sinema, bilgisayar, internet ve güncel sanat etkinliklerine dair konular ile görsel kültür ve görsel algıyı ölçen sorular yer almaktadır. Görsel kültür soruları, billboardlardan, afiş ve logolara kadar günlük yaşamda görmeye alışkın olduğumuz farklı ortamlardaki görsel imgeleri kapsamaktadır. Görsel algı soruları ise şekil tamamlama, şekiller arası ilişki, üç boyutlu görebilme becerisi gibi konulardan oluşmaktadır. Yanlış cevapların doğru cevapları etkilemediği sınavın süresi 90 dakikadır. Bu sınavda başarılı olamayan adaylar elenir ve tercih ettikleri bölüme girme hakkını kaybederler.]]>
		</plain>
		<h3>
			<![CDATA[Uygulamalı Yaratıcılık Sınavı]]>
		</h3>
		<plain>
			<![CDATA[Öğrenci adayları test sınavının hemen ardından Uygulamalı Yaratıcılık Sınavı’na alınırlar. Bunun için test sonuçlarının açıklanması beklenmez ve tüm adayların bu sınava da girmeleri zorunludur. Bu sınavda öğrenci adaylarına verilen bir talimat ve sınırlı malzeme ile kendilerine özgü tasarım çözümleri üretmeleri beklenir. Sınav bir ölçüde el becerisine de dayalıdır. Bu sınavda üretilen çalışmalar, sınav jürisi tarafından yaratıcılık, özgünlük ve risk alabilme gibi kıstaslara göre puanlanır. Test sınavında başarılı olamayan ve böylece elenen adayların uygulama sınavındaki çalışmaları değerlendirmeye alınmaz.]]>
		</plain>
		<h2>
			<![CDATA[Burslu Başvurular İçin Uygulama Sınavı]]>
		</h2>
		<plain>
			<![CDATA[Özel yetenek Sınavı’nın bu aşaması sadece VCD ve/veya POV Bölümleri’ne burslu başvuran adaylar için zorunludur.<br>VCD Bölümü’ne burslu başvuran adaylar için uygulama sınavı bilgisayar laboratuarlarında gerçekleştirilmektedir. Sınav kapsamında öğrencilerden, kendilerine verilen konu/kavram çerçevesinde ve sınırlı süre içinde bir dizi tasarım gerçekleştirmeleri beklenmektedir. Tasarımı gerçekleştirmek için kullanılacak programlar ve görsel malzemeler önceden hazırlanmış ve bilgisayarlara yüklenmiş olacaktır.<br>POV Bölümü’ne burslu başvuran adaylar için gerçekleştirilen uygulama sınavında ise öğrenci adaylarından kendilerine verilen konu/kavram çerçevesinde fotoğraf veya video çekimleri yapmaları istenmektedir. Çekim için gerekli olan ekipman bölüm tarafından sağlanır. Önceden belirtilen mekanlarda sınırlı süre içinde gerçekleştirilen çekimler sonunda öğrenci adaylarının bitmiş işlerini teslim etmeleri beklenir.]]>
		</plain>
		<h3>
			<![CDATA[Mülakat]]>
		</h3>
		<plain>
			<![CDATA[Test sınavında barajı aşan ve uygulama sınavı yükümlülüklerini tamamlayan öğrenci adayları son aşama olan mülakata davet edilirler. Mülakatlar VCD ve POV Bölümü öğretim görevlilerinden oluşan bir jüri tarafından, aday öğrencileri yakından tanımak ve varsa portfolyo değerlendirmesi yapmak amacıyla düzenlenmektedir. Yüz yüze görüşme sırasında adaylar kendilerini tanıtma, ifade edebilme ve tercih ettikleri bölümü neden istediklerini anlatabilme fırsatı elde ederler.]]>
		</plain>
		<h2>
			<![CDATA[Kimler Başvurabilir]]>
		</h2>
		<plain>
			<![CDATA[Öğrenci Seçme Sınavı’nda herhangi bir puan türünden (EA-1, SAY-1, SÖZ-1) taban veya üzerinde puan alan öğrenci adayları, Görsel İletişim Tasarımı ile Fotoğraf ve Video Bölümleri tarafından hazırlanan Özel Yetenek Sınavı’na girmeye hak kazanırlar. Başvurular için gerekli olan belgeler aşağıdaki gibidir:]]>
		</plain>
		<h3>
			<![CDATA[Başvuru Formu]]>
		</h3>
		<plain>
			<![CDATA[Başvuru formuna, sınav tarihlerinin duyurusu yapıldığı tarihten itibaren <a href="www.bilgi.edu.tr">www.bilgi.edu.tr</a> sayfasından ulaşılabilmektedir. Adayların, İstanbul Bilgi Üniversitesi santralistanbul Kampüsü İletişim ve Danışmanlık Birimi’nde adaylar için ayrılan bilgisayarlardan da ulaşılabilecekleri ön kayıt formunu doldurup, çıktısını almaları ve aşağıda belirtilen diğer belgelerle birlikte teslim etmeleri gerekmektedir.]]>
		</plain>
		<h3>
			<![CDATA[ÖSS sonuç belgesi]]>
		</h3>
		<plain>
			<![CDATA[ÖSYM tarafından gönderilen sınav sonuç belgesinin aslı veya fotokopisi yeterlidir.]]>
		</plain>
		<h3>
			<![CDATA[Ön Kayıt Ödendi Belgesi]]>
		</h3>
		<plain>
			<![CDATA[Adayların, duyurularda belirtilen ön kayıt ücretini, santralistanbul Kampüsü İletişim ve Danışmanlık Birimi’ne yatırmaları ve makbuzu saklamaları gerekmektedir.]]>
		</plain>
		<h3>
			<![CDATA[2 adet vesikalık fotoğraf]]>
		</h3>
		<h3>
			<![CDATA[TC kimlik fotokopisi]]>
		</h3>
		<h2break></h2break>
		<plain>
			<![CDATA[Adayların doldurup imzaladıkları başvuru formunu, ön kayıt ücreti makbuzunu, ÖSS sonuç belgesini (veya fotokopisini), iki adet vesikalık fotoğraf ve TC kimlik fotokopisini İstanbul Bilgi Üniversitesi santralistanbul Kampüsü, İletişim ve Danışmanlık Birimi’ne teslim ederek kayıtlarını onaylatmaları ve sınav giriş belgelerini almaları gerekmektedir.]]>
		</plain>
		<h2>
			<![CDATA[Portfolyo]]>
		</h2>
		<plain>
			<![CDATA[Öğrenci adayının, başvurduğu bölümle ilgili çalışmalarını, harcadığı çabayı, geçirdiği evreleri ve başarılarını yansıttığı koleksiyona “portfolyo” adı verilir. VCD ve/veya POV Bölümleri için hazırlanacak portfolyo içeriğinde, öğrenci adayının girmek istediği bölümle ilgili kişisel projelerine yer vermesi beklenir. Hazırlanan koleksiyonun içeriğinin belirlenmesinde öğrenci adayının etkin olması gerekmektedir. Adayların, geçmiş dönemlerde ürettikleri çalışmaların tümünü koymak yerine, yapacakları bir seçkiyle portfolyolarını hazırlamaları önerilmektedir. Bu çalışmalar içinde profesyonel ya da amatör olarak ürettikleri fotoğraf, müzik videosu, kısa film, afiş, davetiye, web sayfası gibi işler yer almalıdır. Portfolyoda grup çalışmaları yer alıyorsa, adayın söz konusu çalışmanın hangi aşamasında görev aldığını mutlaka belirtmesi gerekmektedir. Gerek VCD gerekse de POV Bölümleri’nin eğitim yapısı bilgisayar temelli olduğundan desen çalışmaları gibi el becerilerine dayalı çalışmalar portfolyo değerlendirmesinde ön planda tutulmamaktadır. VCD ve POV Bölümleri’ne burssuz başvuruda bulunan adaylar için portfolyo bir zorunluluk değildir. Öte yandan söz konusu bölümlere burslu başvuran adayların portfolyo teslim etmeleri zorunludur. CD veya DVD formatında hazırlanan portfolyoların, sınav başvurusu için geçerli olan tarihlerde VCD ve POV Bölümü asistanlarına imza karşılığında verilmesi gerekmektedir. Teslim edilen portfolyolar iade edilmeyecektir.]]>
		</plain>
	</admissions>
	
	<scholarships>
		<plain>
			<![CDATA[İstanbul Bilgi Üniversitesi VCD ve POV Bölümleri, her yıl öğrenci adaylarından toplam 10 kişiye % 100 burs vermektedir. Yazılı Giriş Sınavı, Burslu Uygulama Sınavı, mülakat ve portfolyo değerlendirmesi sonuçlarına göre her bir bölüm için burslu başvuranlar arasında en yüksek başarıyı elde eden ilk 5 öğrenci burs almaya hak kazanır. Burslar çalışma karşılığında verilmektedir. Burs almaya hak kazanan öğrencilerin yerine getirmesi gereken sorumluluklar ise aşağıdaki gibidir:<br><br>1. Öğrencinin yıl sonu ders notu ortalaması (GPA), 4.0 üzerinden en az 2.75 olmalıdır.<br>2. Burslu öğrenciler bölümle ilgili etkinliklerde ve projelerde aşağıdaki görevlerde çalışmakla yükümlüdür:<br>-Tasarımcı<br>- Yazılım geliştirici<br>- Organizasyon işlerine yardımcı<br>- Arşivleme işlerine yardımcı<br>- Fotoğraf ve video görüntüleme işlerine yardımcı<br>- Tanıtım faaliyetlerine yardımcı<br><br>Her yıl sonunda, Görsel İletişim Tasarımı Bölümü Burs Komitesi, verilmiş olan bursların yukarıda belirtilen koşullara göre değerlendirmesini yapmaktadır.<br>Değerlendirmede öğrencinin yıl sonu ders notu ortalamasının belirtilen barajın altında veya üstünde olması ve bölümle ilgili etkinliklerdeki görevlerini yerine getirirken gösterdiği performans göz önünde bulundurulmaktadır. Değerlendirme sonucunda sorumluluklarını yerine getirmediği görülen öğrencilerin bursları kesilir ve burslu öğrenime aday öğrenciler arasında yapılan yeni bir değerlendirmeye göre, bu burs bir başkasına verilir. Özel Yetenek Sınavı’nın kayıt aşamasında burslu başvuru yapan adayların, yukarıda belirtilen kıstas ve uygulamaları kabul ettiğine dair bir taahhütname imzalaması zorunludur.
]]>
		</plain>
	</scholarships>
	
	<leaflet>
		<plain>
			<![CDATA[2008-2009 Lisans ve Yüksek Lisans Broşürü, İstanbul Bilgi Üniversitesi; Görsel İletişim Tasarımı, Sinema ve Televizyon ile Fotoğraf ve Video Bölümleri'nin akademik kadrosu ve ders programı hakkında bilgi içerir.]]>
		</plain>
		<linkbutton>
			<label>
				<![CDATA[Brosur.zip (2.125)]]>
			</label>
			<src>
				<![CDATA[Files/Brosur.zip]]>
			</src>
		</linkbutton>
	</leaflet>
	
	<presskit>
		<plain>
			<![CDATA[Basın Dosyası; seçilmiş öğrenci işleri, kampus fotoğrafları ve VCD, FTV, POV Bölümleri logolarını içermektedir.]]>
		</plain>
		<h2>
			<![CDATA[Seçilmiş Öğrenci İşleri]]>
		</h2>
		<linkbutton>
			<label>
				<![CDATA[Secilen_Isler.zip (23.840KB)]]>
			</label>
			<src>
				<![CDATA[Files/Secilen_Isler.zip]]>
			</src>
		</linkbutton>
		<h2>
			<![CDATA[Kampus Fotoğrafları]]>
		</h2>
		<linkbutton>
			<label>
				<![CDATA[E1SantralFotograflari.zip (78.440KB)]]>
			</label>
			<src>
				<![CDATA[Files/E1SantralFotograflari.zip]]>
			</src>
		</linkbutton>
		<h2>
			<![CDATA[VCD, POV, FTV Bölümleri Logoları]]>
		</h2>
		<linkbutton>
			<label>
				<![CDATA[Logolar.zip (2.540KB)]]>
			</label>
			<src>
				<![CDATA[Files/Logolar.zip]]>
			</src>
		</linkbutton>
	</presskit>
	
</data>